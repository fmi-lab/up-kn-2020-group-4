# Типове програми. Разклонено изпълнение. Оператори if и switch. Област на действие.

## Задача 1:
Да се въведе число от конзолата и да се провери дали е четно или нечетно.

## Задача 2: 
Да се провери дали дадено четирицифрено число е симетрично, например 4334.

## Задача 3:
Проверете дали поне 2 от цифрите на трицифрено число са равни помежду си и изведете "True", ако е вярно и "False" иначе
Пример: 133 Изход: True

## Задача 4:
Въведете координатите на точка и кажете в кой квадрант се намира. Вземете предвид дали е на някой от осите или в центъра на координатнта система.

## Задача 5:
Да се въведат от конзолата три цели числа и да се определят най-малкото и най-голямото от трите числа. Резултатът да се принтира в конзолата.

## Задача 6:
Въведете трицифрено число х и кажете дали цифрите му образуват растяща редица. Например 123 е растяща редица, а 765 не е. 
За тях програмата ще изведе на екрана: "TRUE", а иначе "FALSE"

## Задача 7:
Да се състави програма, която въвежда две различни цели числа x и y и извежда на един ред на екрана първо по-голямото от двете числа, а после по-малкото.

## Задача 8:
Поради големия студ, който се очаква, директорът на едно училище обявил ваканция с продължителност *n* дни, започваща от 22 януари 2006г. 
Напишете програма, която въвежда от стандартния вход числото n ( 2 < n < 22 ) и извежда на стандартния изход датата, 
на която учениците трябва да бъдат отново на училище.

## Задача 9:
Да се напише програма, която по дадени страни на триъгълник отпечатва типа на триъгълника: равностранен, равнобедрен или 
разностранен.

## Задача 10:
Напишете калкулатор, който приема 2 цели числа и символ за операция (+, -, /, %). Изпълнете операцията над числата и отпечатайте резултата!